---
{
  "type": "portfolio",
  "date": "2014-06-05 15:00:00 +0200",
  "shortTitle": "Drink'in",
  "client": "HAN University of Applied Sciences",
  "category": "Livestreams",
  "tags": [
    "Unity",
    "Game",
    "C#",
    "HAN"
  ],
  "images": {
    "featured": {
      "filename": "hero-drink-in.webp",
      "description": "Team van Drink'in"
    },
    "hero": {
      "filename": "hero-drink-in.webp",
      "description": "Team van Drink'in"
    }
  },
  "excerpt": "Liveuitzending over alcoholgebruik",
  "permalink": "/portfolio/drinkin",
  "lang": "nl-NL"
}
---

# Drink'in, liveshow over alcoholgebruik

In 2015 veranderde de wet omtrent alcoholgebruik onder jongeren. Dit hield in dat de minimumleeftijd voor het legaal mogen consumeren van alcohol veranderde van 16 naar 18 jaar. In de (online) liveuitzending Drink’in werd aandacht geschonken aan deze verandering. De uitzending was een talkshow die de diverse aspecten van deze nieuwe wet behandelde. Het werd ondersteund met animaties (motion graphics) waarmee een professionele presentatrice vertellenderwijs de discussie op gang bracht.

De naam Drink'in is afgeleid van het consumeren van alcohol (Drinking) en het 'indrinken' van jongeren, en het project had een omvang van ongeveer 20 personen. Mijn verantwoordelijkheden binnen dit project waren onder andere het regisseren van de motion graphic “probleemstelling” en het regelen van de audio tijdens de uitzending. De uitzending heeft plaatsgevonden op 5 juni 2014.



De uitzending is opgedeeld in verschillende onderdelen: Probleemstelling, Statistieken, Geschiedenis & Nu, en Alternatieven. Deze onderdelen werden door middel van motion graphics aangesloten.

De eerste motion graphic gaat over de probleemstelling. Waarom is de leeftijd voor het legaal consumeren van alcohol verhoogd, en wat voor consequenties heeft dit? Daarna wordt er aandacht besteed aan de cijfers en feiten omtrent alcoholgebruik. De gemiddelde leeftijd waarop jongeren in 2014 voor het eerst alcohol dronken, was maarliefst 13 jaar. Ook liep Nederland voorop in het alcoholgebruik onder jongeren!

Tijdens de livestream wordt er wat verteld over de geschiedenis van alcohol. Wanneer werd alcohol eigenlijk als consumptiemiddel gezien, wat waren de gevolgen en hoe verliep het toen? Ook worden er een aantal alternatieven besproken, want inmiddels zijn er ook tal van alcoholvrije dranken op de markt... Wat vinden de gasten hiervan? De volledige uitzending is hieronder te bekijken.

<iframe width="560" height="315" src="https://www.youtube-nocookie.com/embed/sbwVRABdwXU" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>



## Extra's

Mocht je nu het semester AVI (voorheen CAVI) volgen op de HAN en een kijkje willen nemen in onze projectdocumentatie? Binnenkort deel ik een link.