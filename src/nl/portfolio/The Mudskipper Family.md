---
{
  "type": "portfolio",
  "date": "2013-06-01 03:00:00 -0400",
  "shortTitle": "Sound Artist & Engineer",
  "client": "HAN University of Applied Sciences",
  "category": "Sound",
  "tags": [
    "UDK",
    "Game",
    "HAN"
  ],
  "images": {
    "featured": {
      "filename": "feat-the-mudskipper-family.webp",
      "description": "The Mudskipper Family"
    },
   "hero": {
      "filename": "hero-the-mudskipper-family.webp",
      "description": "Poster van The Mudskipper Family"
    }
  },
  "excerpt": "Spannende game over het leven op Curaçao",
  "permalink": "/portfolio/the-mudskipper-family",
  "lang": "nl"
}
---

# The Mudskipper Family: Sound Engineer

<style>.big-hero.hasimage { background-position: left top, top center !important; }</style>

Ik was sound engineer voor The Mudskipper Family, een spel dat gaat over het leven op Curaçao.

<iframe height="600" src="https://www.youtube-nocookie.com/embed/8KqmrHaaHi8" frameborder="0" allow="accelerometer; autoplay; encrypted-media; gyroscope; picture-in-picture" style="width: 100%; margin-bottom: 2em;" allowfullscreen></iframe>

Een familie Mudskippers woont op Curaçao. Op een dag wordt de kleinste van het gezin, Eva, plots meegenomen door een beruchte vogel die op het eiland woont: de Wara-Wara-vogel! De familie schrikt hiervan en wil dat Eva snel terugkomt. Daarom staan de Mudskippers voor de uitdaging om haar op het eiland te zoeken en het gezin weer compleet te maken.

## Opbouw van de teams

Aan The Mudskipper Family werkten 40 studenten, verdeeld over 5 subteams:

**Level**: Verantwoordelijk voor de gamescène en de storyline.

**Character**: Verantwoordelijk voor de speelbare en niet-speelbare karakters in het spel.

**Art**: Verantwoordelijk voor alle props (3D-modellen) en vormgeving in de scène.

**Sound**: Verantwoordelijk voor alle geluiden in en bij de game.

**Programming**: Verantwoordelijk voor de gamelogica, het renderen en bundelen.



## Foley Sounds

Geluid is altijd al erg underrated is in zowel de film- en gameindustrie. Toch versterken zij de ervaring, indien de geluiden passend zijn. Het omgekeerde is ook mogelijk. Een verkeerd geluid kan afleidend zijn en afbreuk doen aan de kwaliteit van de film of game.

Ieder character in de game heeft unieke eigenschappen waardoor het aan de speler is welk character het best geschikt is in bepaalde situaties. Omdat alle characters uniek zijn, zijn er voor elk character geluiden bedacht, zogeheten 'Foley Sounds', vernoemd naar [Jack Foley](https://www.thevintagenews.com/2017/07/12/jack-foley-the-artist-who-brought-natural-sound-into-motion-pictures/). Foley sounds zijn omgevings- en effectgeluiden die nodig zijn ter ondersteuning van een film of game. Hierbij kun je bijvoorbeeld denken aan een "plons" zodra een van de characters in het water springt, omgevingsgeluiden zoals wind en het geritsel van bladeren.

Om foley sounds op te nemen, hebben wij veelvuldig gebruik gemaakt van field recording. Dit betekent dat alle geluiden van onze game opgenomen zijn in de omgeving Arnhem&ndash;Nijmegen.

Om succesvol te zijn met het opnemen van foley sounds is een goed plan noodzakelijk. Je kunt niet zomaar de straat op gaan en het geluid van iets willekeurigs opnemen, om vervolgens te bedenken waar het bij _zou kunnen horen_. Daarom hebben wij in teamverband (sound, art, character, level) een profiel geschetst van onze characters en map. We hebben ook een lijst gemaakt van gebruikte "spullen" in de game. Hieruit hebben we een lijst afgeleid met (mogelijke) foley sounds. Dit gaf ons de input die we nodig hadden om een goed plan op te stellen.

Om hogere kwaliteit te garanderen, hebben we de Foley Sound artiesten uit ons eigen team opgedeeld in twee partijen. Beide partijen maakten aan de hand van de lijst dezelfde opnamen op verschillende plaatsen, met verschillende middelen en technieken. Nadat de foley sounds opgenomen waren hadden we een teamoverleg waarin we elkaars geluiden op democratische wijze beoordeelden. De gekozen geluiden moesten alleen nog even 'op maat gemaakt worden'. Dit hield in dat we de geluiden op maat knipten, het volume zoveel mogelijk consitent maakten en afspraken maakten over de technische vereisen.

Samen met het programming-team hebben we de geluiden toegevoegd aan onze game, zodat we de geluiden 'in levende lijve' konden ervaren. Het eindresultaat was lovend.

## Nevenwerkzaamheden

Naast de Foley Sounds was ik samen met Joep Willemsen verantwoordelijk voor het opnemen van de voice-over van de introductievideo. Ook heb ik geholpen in het nabewerken van de muziek van de game en het regelen van het geluid tijdens de presentatie.



## Presentatie van de game

Hieronder is de presentatie van de game te zien:

<iframe height="600" src="https://www.youtube-nocookie.com/embed/iOck5YNdgmg" frameborder="0" allow="accelerometer; autoplay; encrypted-media; gyroscope; picture-in-picture" style="width: 100%; margin-bottom: 2em;" allowfullscreen></iframe>

## Meer informatie

Hieronder zijn nog enkele interessante links te vinden.

- [Introductievideo](https://www.youtube.com/watch?v=8KqmrHaaHi8)
- [Interview met de 'concept owner'](https://www.youtube.com/watch?v=lLxT1lPj-oI)
- [Presentatie van de game](https://www.youtube.com/watch?v=iOck5YNdgmg)