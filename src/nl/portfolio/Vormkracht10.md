---
type: portfolio
date: 2019-02-01 03:00:00 -04:00
shortTitle: UX Research & Design
client: Vormkracht10
category: UX Design
tags:
  - Vormkracht10
  - UX
  - Design
  - Prototyping
  - Usability
images:
  featured:
    filename: vormkracht10-logo.webp
    description: Logo van Vormkracht10
excerpt: Ik heb voor Vormkracht10 onderzoek verricht naar hun CMS.
permalink: /nl/portfolio/vormkracht10/
lang: nl-NL
---

# Vormkracht10: UX-research & Design

<!-- Situatie -->

Ten behoeve van mijn HBO-afstudeeropdracht liep ik stage bij Vormkracht10, een webdesignbureau uit Nijmegen die websites en -apps maakt voor de zakelijke markt.

De zakelijke relaties die hun website door Vormkracht10 laten bouwen willen hun website graag beheren en onderhouden. Om dit mogelijk te maken heeft Vormkracht10 in de loop der jaren een eigen CMS-systeem gebouwd, genaamd 'Slim'. Dit slimme stukje software zorgt dat klanten hun site volledig zelfstandig kunnen beheren. De ene klant is de andere niet, dus Vormkracht10 heeft Slim zo gebouwd dat het uitgebreid kan worden met aanvullende functionaliteiten, om zo in te kunnen spelen op de specifieke behoeften van elke klant.

Door de jaren heen zijn er diverse functionaliteiten ontwikkeld en toegevoegd aan Slim, waarbij de het toetsen van de gebruikerservaring een secundaire prioriteit kreeg. <!-- Taak --> Om erachter te komen wat de impact hiervan was, wilde Vormkracht10 dat ik onderzoek verrichtte naar de gebruiksvriendelijkheid van dit systeem en aansluitend daarop een ontwerpdocument maakte met verbetervoorstellen.

<!-- Acties -->

Tijdens de stage heb ik gewerkt met de Design Thinking-methode. Deze methode werkt op een iteratief-incrementele manier, waarbij er steeds een klein stukje van het systeem behandeld wordt. Ieder stukje wordt individueel onderzocht, ontworpen, getest, verbeterd en geïmplementeerd.

<figure>
  <img src="/assets/img/content/blog/design-thinking-methodology-phases.webp" alt="Design Thinking-methode" />
  <figcaption>Fasen van de Design Thinking-methode.</figcaption>
</figure>

Om een overzicht te krijgen van de functionaliteiten binnen het bestaande CMS en de mogelijke gebruikers, heb ik eerst Use Case Diagrammen getekend. Deze UCD's geven aan welke functionaliteiten bepaalde groepen personen gebruiken. Zo zal &mdash; bij een webshop &mdash; een tekstschrijver andere functionaliteiten van het CMS gebruiken dan een catalogusbeheerder.

Naast de verschillende groepen gebruikers werd het hierdoor ook duidelijk welke functionaliteiten voor bijna alle gebruikers belangrijk zijn. Op basis daarvan heb ik enquêtes opgesteld, die verzonden zijn naar een grote groep klanten. Hierdoor had ik een algemeen beeld van de ervaring van de gebruikers. Vervolgens zocht ik contact met de klanten en heb ik diepte-interviews gehouden, zodat ik naast de meetbare resultaten uit de enquête een wat beter en persoonlijker beeld kreeg.

Op basis van de diepte-interviews is er veel informatie verkregen, voornamelijk veel kwalitatieve informatie. Deze kwalitatieve informatie is zeer belangrijk tijdens het onderzoeken van de gebruikerservaring van een systeem. Door de Use Case diagrammen, resultaten van de enquête en de diepte-interviews te combineren heb ik meerdere usability-testplannen opgesteld. Bij zo'n testplan is het belangrijk om pre-test-vragen en post-test-vragen op te nemen en testcases te beschrijven die aan bepaalde voorwaarden moeten voldoen &mdash; bijvoorbeeld dat een gebruiker binnen het doel moet bereiken binnen een vooraf gesteld aantal stappen of tijd. Daarnaast is het ook erg belangrijk om per taak de gebruiker goed in de gaten te houden, voornamelijk op het gebied van non-verbale communicatie en het stellen van vragen. Daarbij is het natuurlijk wel opletten dat je de gebruiker niet onbewust en onbedoeld aanzet tot het maken van een bepaalde acties tijdens de tests.

<!-- Resultaat -->

Aan de hand van de testresultaten heb ik prototypes ontworpen die als verbetering konden dienen voor het CMS. Deze prototypes heb ik volgens de Design Thinking-methode nogmaals getest om ze te verbeteren. Vervolgens heb ik voor Vormkracht10 een rapport opgemaakt met aanbevelingen op basis van mijn onderzoeken, zodat zij het CMS konden verbeteren.

<!-- Reflectie -->

De stage bij Vormkracht10 was ontzettend interessant en waardevol, omdat ik tijdens deze stage onderzoekend en analytisch te werk kon gaan, mijn creativiteit kwijt kon en een adviserende rol speelde in het verbeteren van de gebruikerservaring van het CMS. Met de resultaten van mijn afstudeeropdracht kan Vormkracht10 de gebruiksvriendelijkheid van Slim te verbeteren en de gebruikers nóg beter tegemoetkomen in het bereiken van hun doelen.